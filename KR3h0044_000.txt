# -*- mode: mandoku-view; -*-
#+TITLE: 珊瑚木難
#+DATE: 2015-08-24 23:15:09.137886
#+PROPERTY: ID KR3h0044
#+PROPERTY: BASEEDITION WYG    
#+PROPERTY: JUAN 提要
<pb:KR3h0044_WYG_000-1a>¶
欽定四庫全書　　　　　子部八¶
　珊瑚木難　　　　　　　藝術類一(書畫之屬/)¶
　　提要¶
　　　　臣等謹案珊瑚木難八卷明朱存理編存理¶
　　　　字性父長洲人朱彞尊詩話稱存理自少至¶
　　　　老未嘗一日忘學問人有異書必從訪求以¶
　　　　必得為志所纂集凡數百卷既老不厭坐貧¶
　　　　無以自資其書旋亦散去江南通志稱元季¶
<pb:KR3h0044_WYG_000-1b>¶
　　　　明初中吳南園何氏笠澤虞氏廬山陳氏書¶
　　　　籍金石之富甲於海内繼其後者存理其尤¶
　　　　也兹編悉載所見字畫題跋其卷中前人詩¶
　　　　文世所罕覩者亦附録焉前有文徵明文嘉¶
　　　　王穉登王騰程四人姓氏葢出於其家收藏¶
　　　　者為多徵明等皆以賞鑒自許故所貯並屬¶
　　　　名蹟存理又工於評隲大抵品題允當不愧¶
　　　　馴雅之目與真贗雜糅者不同惟其書從無¶
<pb:KR3h0044_WYG_000-2a>¶
　　　　刻本流傳抄帙相沿頗多訛脱今詳加釐訂¶
　　　　而闕其所不可知者著之於録至世别有鐵¶
　　　　網珊瑚一書為趙琦美所編輯而傳者誤以¶
　　　　為存理作遂與此書混而一之益非其實矣¶
　　　　乾隆四十三年九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
